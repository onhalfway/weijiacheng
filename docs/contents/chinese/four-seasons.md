# 四季赞歌系列【一】白露

[白露诗词30首：露从今夜白](http://www.360doc.com/content/17/0907/08/4998393_685167221.shtml)

## TODO 语文笔记贴纸

- 《杂诗·漫漫秋夜长》 曹丕
- 《七哀诗·荆蛮非我乡》 王粲 cà
- 《杂诗·秋风何冽冽》 左思
- 《情诗·微阴翳阳景》 曹植
- 《歌》 刘铄
- 《诗经·秦风·蒹葭 jiān jiā》
- 《董娇娆ráo》汉代·宋子侯
- 《古诗十九首·明月皎夜光》

## **《诗经·秦风·蒹葭 jiān jiā》**

蒹葭苍苍，白露为霜。所谓伊人，在水一方。

陕西.眉县.蒹葭姑娘

陕西.眉县.蒹葭姑娘

溯洄从之，道阻且长。溯游从之4，宛在水中央。

蒹葭萋萋，白露未晞。所谓伊人，在水之湄。

溯洄从之，道阻且跻。溯游从之，宛在水中坻。

蒹葭采采，白露未已。所谓伊人，在水之涘。

溯洄从之，道阻且右。溯游从之，宛在水中沚。

- [诗经](https://baike.baidu.com/item/%E8%AF%97%E7%BB%8F/168138)，是中国古代诗歌开端，最早的一部诗歌总集，收集了西周初年至春秋中叶（前11世纪至前6世纪）的诗歌，共311篇，反映了周初至周晚期约五百年间的社会面貌。《诗经》的作者佚名，绝大部分已经无法考证，传为尹吉甫采集、孔子编订。《诗经》在先秦时期称为《诗》，或取其整数称《诗三百》。西汉时被尊为儒家经典，始称《诗经》，并沿用至今。诗经在内容上分为《风》、《雅》、《颂》三个部分。《风》是周代各地的歌谣；《雅》是周人的正声雅乐，又分《小雅》和《大雅》；《颂》是周王庭和贵族宗庙祭祀的乐歌，又分为《周颂》、《鲁颂》和《商颂》。
- [《诗经·秦风·蒹葭 jiān jiā》](https://baike.baidu.com/item/%E5%9B%BD%E9%A3%8E%C2%B7%E7%A7%A6%E9%A3%8E%C2%B7%E8%92%B9%E8%91%AD/1837809)

## **《董娇娆ráo》汉代·宋子侯**

洛阳城东路，桃李生路傍。

花花自相对，叶叶自相当。

春风东北起，花叶正低昂。

不知谁家子，提笼行采桑。

纤手折其枝，花落何飘飏。

请谢彼姝子，何为见损伤？

高秋八九月，白露变为霜。

终年会飘堕，安得久馨香？

秋时自零落，春月复芬芳。

何时盛年去，欢爱永相忘？

吾欲竟此曲，此曲愁人肠。

归来酌美酒，挟瑟上高堂。

- [《董娇娆ráo》宋子侯](https://baike.baidu.com/item/%E8%91%A3%E5%A8%87%E9%A5%B6?fromtitle=%E8%91%A3%E5%A8%87%E5%A8%86&fromid=10022726)

---

## 行采桑

纤手折其枝，花落何飘飏。

请谢彼姝子，何为见损伤？

高秋八九月，白露变为霜。

终年会飘堕，安得久馨香？

秋时自零落，春月复芬芳。

何时盛年去，欢爱永相忘。

吾欲竟此曲，此曲愁人肠。

归来酌美酒，挟瑟上高堂。

## **《古诗十九首·明月皎夜光》**

明月皎夜光，促织鸣东壁。

玉衡指孟冬，众星何历历。

白露沾野草，时节忽复易。

秋蝉鸣树间，玄鸟逝安适。

昔我同门友，高举振六翮。

不念携手好，弃我如遗迹。

南箕北有斗，牵牛不负扼。

良无盘石固，虚名复何益？

[《古诗十九首·明月皎夜光》](https://baike.baidu.com/item/%E6%98%8E%E6%9C%88%E7%9A%8E%E5%A4%9C%E5%85%89?fromtitle=%E5%8F%A4%E8%AF%97%E5%8D%81%E4%B9%9D%E9%A6%96%C2%B7%E6%98%8E%E6%9C%88%E7%9A%8E%E5%A4%9C%E5%85%89&fromid=1349564)

---

## 魏晋南北朝时期

## **《杂诗·漫漫秋夜长》 曹丕**

漫漫秋夜长，烈烈北风凉。

辗转不能寐，披衣起彷徨。

彷徨忽已久，白露沾我裳。

俯视清水波，仰看明月光。

天汉回西流，三五正纵横。

草虫鸣何悲，孤雁独南翔。

郁郁多悲思，绵绵思故乡。

愿飞安得翼，欲济河无梁。

向风长叹息，断绝我中肠。

[《杂诗·漫漫秋夜长》曹丕 pī](https://baike.baidu.com/item/%E6%9D%82%E8%AF%97%C2%B7%E6%BC%AB%E6%BC%AB%E7%A7%8B%E5%A4%9C%E9%95%BF/1587801)

## **《七哀诗·荆蛮非我乡》 王粲 càn**

荆蛮非我乡，何为久滞淫。

方舟溯大江，日暮愁我心。

山冈有余映，岩阿增重阴。

狐狸驰赴穴，飞鸟翔故林。

流波激清响，猴猿临岸吟。

迅风拂裳袂，白露沾衣襟。

独夜不能寐，摄衣起抚琴。

丝桐感人情，为我发悲音。

羁旅无终极，忧思壮难任。

[《七哀诗·荆蛮非我乡》王粲càn](https://baike.baidu.com/item/%E4%B8%83%E5%93%80%E8%AF%97%E4%B8%89%E9%A6%96?fromtitle=%E4%B8%83%E5%93%80%E8%AF%97%C2%B7%E8%8D%86%E8%9B%AE%E9%9D%9E%E6%88%91%E4%B9%A1&fromid=1694506)

## **《杂诗·秋风何冽冽》 左思**

秋风何冽冽，白露为朝霜。

柔条旦夕劲，绿叶日夜黄。

明月出云崖，皦皦流素光。

披轩临前庭，嗷嗷晨雁翔。

高志局四海，块然守空堂。

壮齿不恒居，岁暮常慨慷。

[《杂诗·秋风何冽冽》左思](https://baike.baidu.com/item/%E6%9D%82%E8%AF%97/22151960)

## **《情诗·微阴翳阳景》 曹植**

微阴翳阳景，清风飘我衣。

游鱼潜渌水，翔鸟薄天飞。

眇眇客行士，徭役不得归。

始出严霜结，今来白露晞。

游者叹黍离，处者歌式微。

慷慨对嘉宾，凄怆内伤悲。

[《情诗·微阴翳yì阳景》曹植](https://baike.baidu.com/item/%E6%83%85%E8%AF%97%C2%B7%E5%BE%AE%E9%98%B4%E7%BF%B3%E9%98%B3%E6%99%AF)

## **《歌》 刘铄**

昊天晴且高，秋气发初凉。

白露下微津，明月流素光。

凝烟泛城阙，凄风入轩房。

朱华先零落，绿草就芸黄。

纤罗还笥箧，轻纨改衣裳。

## 《七夕》萧衍

白露月下团，秋风枝上鲜。

瑶台含碧雾，罗幕生紫烟。

妙会非绮节，佳期乃凉年。

玉壶承夜急，兰膏依晓煎。

昔悲汉难越，今伤河易，

怨咽双断念，凄悼两情悬。

---

## 唐代

## 《南湖晚秋》 白居易

八月白露降，湖中水方老。

旦夕秋风多，衰荷半倾倒。

手攀青枫树，足蹋黄芦草。

惨澹老容颜，冷落秋怀抱。

有兄在淮楚，有弟在蜀道。

万里何时来，烟波白浩浩。

## 《新秋》 白居易

西风飘一叶，庭前飒已凉。

风池明月水，衰莲白露房。

其奈江南夜，绵绵自此长。

## 《秋题牡丹丛》 白居易

晚丛白露夕，衰叶凉风朝。

红艳久已歇，碧芳今亦销。

幽人坐相对，心事共萧条。

## 《凉夜有怀》 白居易

清风吹枕席，白露湿衣裳。

好是相亲夜，漏迟天气凉。

## 《八月三日夜作》 白居易

露白月微明，天凉景物清。

草头珠颗冷，楼角玉钩生。

气爽衣裳健，风疏砧杵鸣。

夜衾香有思，秋簟冷无情。

梦短眠频觉，宵长起暂行。

烛凝临晓影，虫怨欲寒声。

槿老花先尽，莲凋子始成。

四时无了日，何用叹衰荣。

## 《悲秋》 卢殷

秋空雁度青天远，疏树蝉嘶白露寒。

阶下败兰犹有气，手中团扇渐无端。

## 《送张光归吴》 郎士元

看取庭芜白露新，劝君不用久风尘。

秋来多见长安客，解爱鲈鱼能几人。

## 《秋露》  雍陶

白露暧秋色，月明清漏中。

痕沾珠箔重，点落玉盘空。

竹动时惊鸟，莎寒暗滴虫。

满园生永夜，渐欲与霜同。 

## 《郡中即事三首》 羊士谔

登临何事见琼枝，白露黄花自绕篱。

惟有楼中好山色，稻畦残水入秋池。

## 《衰荷》 白居易、

白露凋花花不残，凉风吹叶叶初乾。

无人解爱萧条境，更绕衰丛一匝看。

## 《宿烟含白露》 孙頠

析析有新意，微微曙色幽。

露含疏月净，光与晓烟浮。

迥野遥凝素，空林望已秋。

著霜寒未结，凝叶滴还流。

比玉偏清洁，如珠讵可收。

裴回阡陌上，瞻想但淹留。

## 《相和歌辞·玉阶怨》 李白

玉阶生白露，夜久侵罗袜。

却下水晶帘，玲珑望秋月。

## 《白露》 杜甫

白露团甘子，清晨散马蹄。

圃开连石树，船渡入江溪。

凭几看鱼乐，回鞭急鸟栖。

渐知秋实美，幽径恐多蹊。

## 《月夜忆舍弟》 杜甫

戍鼓断人行，边秋一雁声。

露从今夜白，月是故乡明。

有弟皆分散，无家问死生。

寄书长不达，况乃未休兵。

## 《白露为霜》 颜粲

悲秋将岁晚，繁露已成霜。

遍渚芦先白，沾篱菊自黄。

应钟鸣远寺，拥雁度三湘。

气逼襦衣薄，寒侵宵梦长。

满庭添月色，拂水敛荷香。

独念蓬门下，穷年在一方。

## 《白露为霜》 徐敞

早寒青女至，零露结为霜。 

入夜飞清景，凌晨积素光。

驷星初晰晰，葭菼复苍苍。

色冒沙滩白，威加木叶黄。

鲜辉袭纨扇，杀气掩干将。

葛屦那堪履，徒令君子伤。

## 《相和歌辞·乌栖曲》 王建

章华宫人夜上楼，君王望月西山头。

夜深宫殿门不锁，白露满山山叶堕。

## 《秋夜长》 王勃

秋夜长，殊未央，

月明白露澄清光，

层城绮阁遥相望。

遥相望，川无梁，

北风受节雁南翔，

崇兰委质时菊芳。

鸣环曳履出长廊，

为君秋夜捣衣裳。

纤罗对凤凰，丹绮双鸳鸯。

调砧乱杵思自伤。

思自伤，征夫万里戍他乡。

鹤关音信断，龙门道路长。

所在天一方，寒衣徒自香。

---

## 宋代

## 《秋夜同永叔看月》 梅尧臣

青天有右目，昏明不常开。

常时翳云气，古监生莓苔。

秋夜特清彻，乃顾渐西回。

灵兔不捣药，是夜无纤埃。

与君玩流景，置酒临层台。

单衣湿白露，鸣雁方南来。

以言欢未终，雁声一何哀。

## 《登北楼》 吴则礼

落景孤云共，清商戍角和。

苍烟淡伊洛，白露湿关河。

牧马随鸿雁，行人击骆驼。

暮年余习在，犹欲听边歌。

## 《南柯子·十里青山远》 仲殊

十里青山远，潮平路带沙。

数声啼鸟怨年华。

又是凄凉时候、在天涯。

白露收残暑，清风衬晚霞。

绿杨堤畔闹荷花。

记得年时沽酒、那人家。

## 《秋日漫兴二首》 洪迈

江湖久客日思家，坐觉微霜上鬓华。

节序又催秋后雁，风光争发雨前花。

倦游已梦庄生蝶，不饮何忧广客蛇。

怪底朝来衣袖薄，一川白露下蒹葭。

## 《近作小池颇有野意日晚临流吟柳浑独不见慨然》 晁说之

无波枉陼若堪凭，白露青苹更可陵。

过尽秋风独不见，此时肠断柳吴兴。

---

## 元代

## 《寄宋竹坡》 郭钰

久欲从君借竹看，东风又长碧琅玕。

午阴坐久晴云落，夜漏眠迟白露转。

韭叶连畦从料理，菊花分径共平安。

洞箫一曲裁新管，石上双吹翠袖寒。

---

## 明朝

## 《黄冈西望寄王子声》 汤显祖

白露滴江城，江声绕秋至。

心赏不在兹，幽芳渺难寄。

木叶号蝉悲，水荇潜鳞戏。

日气淡芙蓉，云阴生薜荔。

栖栖王子情，默默楚人思。

未及湘累醒，且共蓬池醉。

遥松起暝色，虚竹惊寒吹。

## 《旅怀》 张宇初

起早月尚明，微风响庭树。

遥钟尽残河，池草盈白露。

披衣行空庭，孤禽语平曙。

酬措每疏慵，晨光起檐户。

孰知愁虑牵，丘壑慕恬素。

薄俗擅奸危，皇情感深顾。

岁阑贫病侵，幽愤徒朝暮。

---

清代

## 《绮怀》 黄景仁

几回花下坐吹箫，银汉红墙入望遥。

似此星辰非昨夜，为谁风露立中宵？

缠绵思尽抽残茧，宛转心伤剥后蕉。

三五年时三五月，可怜杯酒不曾消。

## 《塔湾落雁》 戴梓

白露老蒹葭，西风旋雁斜。

未曾舒远翮，先已下寒沙。

细草梳清渚，丹林带赤霞。

平安今有信，烦尔寄还家。
