# 语文笔记贴纸

- [语文笔记贴纸](#%e8%af%ad%e6%96%87%e7%ac%94%e8%ae%b0%e8%b4%b4%e7%ba%b8)
  - [秋](#%e7%a7%8b)
  - [二十四节气诗歌之秋分](#%e4%ba%8c%e5%8d%81%e5%9b%9b%e8%8a%82%e6%b0%94%e8%af%97%e6%ad%8c%e4%b9%8b%e7%a7%8b%e5%88%86)
    - [秋分篇](#%e7%a7%8b%e5%88%86%e7%af%87)
    - [秋思篇](#%e7%a7%8b%e6%80%9d%e7%af%87)
    - [秋兴篇](#%e7%a7%8b%e5%85%b4%e7%af%87)

## [秋](../four-seasons)

- 《杂诗·漫漫秋夜长》 曹丕
- 《七哀诗·荆蛮非我乡》 王粲 cà
- 《杂诗·秋风何冽冽》 左思
- 《情诗·微阴翳阳景》 曹植
- 《歌》 刘铄
- 《诗经·秦风·蒹葭 jiān jiā》
- 《董娇娆ráo》汉代·宋子侯
- 《古诗十九首·明月皎夜光》

---

## 二十四节气诗歌之秋分

【秋分】秋分，昼夜均分。自今日起，百天愈短，天气愈凉。古代有春分祭日、夏至祭地、秋分祭月、冬至祭天的习俗。秋分曾是传统的“祭月节”。人们在中秋这一天祭月。

### 秋分篇

- 晚晴 唐·杜甫

返照斜初彻，浮云薄未归。

江虹明远饮，峡雨落馀飞。

凫雁终高去，熊罴(pí)觉自肥。

秋分客尚在，竹露夕微微。

- 赠供奉僧次融 唐·姚合

会解如来意，僧家独有君。

开经对天子，骑马过声闻。

本寺远于日，新诗高似云。

热时吟一句，凉冷胜秋分。

- 中秋对月 唐·李频

秋分一夜停，阴魄最晶荧。

好是生沧海，徐看历杳(yǎo)冥。

层空疑洗色，万怪想潜形。

他夕无相类，晨鸡不可听。

- 点绛唇 宋·谢逸

金气秋分，风清露冷秋期半。凉蟾光满。桂子飘香远。

素练宽衣，仙仗明飞观。霓裳乱。银桥人散。吹彻昭华管。

- 秋分日忆用济 清·紫静仪
  
遇节思吾子，吟诗对夕曛。

燕将明日去，秋向此时分。

逆旅空弹铗，生涯只卖文。

归帆宜早挂，莫待雪纷纷。

---

### 秋思篇

- 秋思 唐·张籍

洛阳城里见秋风，欲作家书意万重。

复恐匆匆说不尽，行人临发又开封。

- 秋思 宋·陆游

利欲驱人万火牛，江湖浪迹一沙鸥。

日长似岁闲方觉，事大如天醉亦休。

砧杵(zhēn chǚ)相望深巷月，井桐摇落故园秋。

欲舒老眼无高处，安得元龙百尺楼。

---

### 秋兴篇

- 秋兴 唐·杜甫

玉露凋伤枫树林，巫山巫峡气萧森。

江间波浪兼天涌，塞上风云接地阴。

丛菊两开他日泪，孤舟一系故园心。

寒衣处处催刀尺，白帝城高急暮砧(zhēn)。

- 秋词二首 唐·刘禹锡

自古逢秋悲寂寥，我言秋日胜春朝。

晴空一鹤排云上，便引诗情到碧霄。

山明水净夜来霜，数树深红出浅黄。

试上高楼清入骨，岂如春色嗾(sǒu)人狂。

- 行香子·天与秋光 宋·李清照

天与秋光，转转情伤，探金英知近重阳。薄衣初试，绿蚁新尝，渐一番风，一番雨，一番凉。

黄昏院落，凄凄惶惶，酒醒时往事愁肠。那堪永夜，明月空床。闻砧声捣，蛩(qióng)声细，漏声长。

- 望海潮 宋·柳永

东南形胜，三吴都会，钱塘自古繁华。

烟柳画桥，风帘翠幕，参差十万人家。

云树绕堤沙，怒涛卷霜雪，天堑无涯。

市列珠玑，户盈罗绮，竞豪奢。

重湖叠巘(yǎn)清嘉，有三秋桂子，十里荷花。

羌管弄晴，菱歌泛夜，嬉嬉钓叟莲娃。

千骑拥高牙，乘醉听箫鼓，吟赏烟霞。

异日图将好景，归去凤池夸。

- 山居秋暝 唐·王维

空山新雨后，天气晚来秋。

明月松间照，清泉石上流。

竹喧归浣女，莲动下渔舟。

随意春芳歇，王孙自可留。

- 一剪梅 宋·李清照

红藕香残玉簟秋。轻解罗裳，独上兰舟。云中谁寄锦书来，雁字回时，月满西楼。

花自飘零水自流。一种相思，两处闲愁。此情无计可消除，才下眉头，却上心头。

- 行香子·秋与 宋·苏轼

昨夜霜风。先入梧桐。浑无处、回避衰容。问公何事，不语书空。但一回醉一回病，一回慵；

朝来庭下，光阴如箭，似无言、有意伤侬。都将万事，付与千钟。任酒花白，眼花乱，烛花红。

- 水龙吟·登建康赏心亭 宋·辛弃疾

楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会，登临意。

休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人唤取，红巾翠袖，揾(wèn)英雄泪？

- 秋归辋(wǎng)川庄作 唐·王维

积雨空林烟火迟，蒸藜(lí)炊黍(shǔ)饷(xiǎng)东菑(zī)。

漠漠水田飞白鹭，阴阴夏木啭黄鹂。

山中习静观朝槿(zhāo jǐn)，松下清斋折露葵。

野老与人争席罢，海鸥何事更相疑。

---
